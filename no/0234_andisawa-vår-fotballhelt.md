# Andisawa vår fotballhelt

##
Andisawa så på gutta spille fotball. Så gjerne hun ville vært med! Hun spurte treneren om hun kunne få trene sammen med dem.

##
Treneren satte hendene i siden. "På skolen her får bare gutter spille fotball", sa han.

##
Gutta sa: "Gå og spill nettball. Nettball er for jenter og fotball er for gutter". Andisawa ble sinna.

##
Dagen etter var det en stor fotballkamp på skolen. Men den beste spilleren på laget var syk og kunne ikke spille. Hva skulle treneren gjøre?

##
Andisawa løp bort til treneren og ba og ba om å få lov til å spille. Hva skulle han svare? Han bestemte seg for å ha med Andisawa på laget.

##
Det ble en hard kamp. Ingen hadde scoret mål etter første omgang.

##
I andre omgang sentret en gutt ballen til Andisawa. Hun løp mot målet, brente til ballen og scoret.

##
Publikum var fra seg av glede. Siden den dagen fikk jenter også spille fotball på skolen.

##
* License: [CC-BY-NC]
* Text: Eden Daniels
* Illustration: Eden Daniels, Lisa Treffry-Goatley (ed.)
* Translation: Finn Stranger-Johannessen
* Language: no
